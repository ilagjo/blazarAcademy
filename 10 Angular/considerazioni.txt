Ciao Ilaria. Congratulazioni per aver completato il corso!
Sono davvero soddisfatto dei tuoi progressi. Complimenti anche per la proattività nello svolgimento degli esercizi.
Mi dimostra che ce l'hai messa tutta.

Ho rifattorizzato un po' la tua counter app perchè il componente counter....non era più solo un counter. 
Magari si sarebbe dovuto chiamare "counter-with-history-table" o qualcosa del genere.
Creare un componente, o una funzione, è come astrarre un concetto (Es. i giorni da lunedì a domenica possiamo anche chiamarli "settimana". "settimana" è un concetto di più alto livello rispetto a "giorno")
Queste "astrazioni" non sono solo degli strumenti meccanici per lo svolgimento dell'applicazione, sono anche strumenti di comunicazione del significato dell'applicazione.
Quella tabella che conteneva il record dei numeri era evidentemente una cosa a parte, con un suo significato.
Fai caso a come ho progressivamente sistemato il codice senza cambiare il funzionamento esterno (refactoring).

Ricorda di pulire il codice e rifattorizzare prima di fare git push: 
 - crea nuovi componenti che rappresentano elementi logici dell'applicazione a cui ti sembra logico dare un nome (es. Todo-list, todo-item).
 - rimuovi componenti che non sembrano avere più un senso logico, e il cui nome non significa niente.
 - scomponi le funzioni troppo lunghe e con troppi parametri. Una funzione deve fare una sola cosa...
 - rinomina funzioni e variabili se pensi che il loro nome può migliorare ed essere più esplicito.
 - semplifica le logiche con i boolean il più possibile, meno if (e meno if innestati) ci sono, e più il codice è facile da leggere.
 etc. etc.

Ovviamente non è finita qui. Non si finisce mai di migliorare. 
Cerca di rendere il codice leggibile, studia nuove tecniche per farlo. Questo è un lavoro di squadra.
Allarga la tua comprensione della programmazione imparando nuovi linguaggi e nuove tecnologie e nuovi ambiti. 
Sperimenta in continuazione, anche a costo di sbagliare. C'è sempre git per rimediare agli errori.
